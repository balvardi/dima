<!doctype html>
<html>
<head>
<meta charset="utf-8">
<title>پیش نمایش فونت دیما شکسته نستعلیق رایگان</title>
<link rel="stylesheet" href="font.css" type="text/css" />
</head>

<body>
<p>روزه یک سو شد و عید آمد و دل‌ها برخاست</p>
<p>می ز خمخانه به جوش آمد و می باید خواست</p>
<p>نوبه زهدفروشان گران جان بگذشت</p>
<p>وقت رندی و طرب کردن رندان پیداست</p>
<p>چه ملامت بود آن را که چنین باده خورد</p>
<p>این چه عیب است بدین بی‌خردی وین چه خطاست</p>
<p>باده نوشی که در او روی و ریایی نبود</p>
<p>بهتر از زهدفروشی که در او روی و ریاست</p>
<p>ما نه رندان ریاییم و حریفان نفاق</p>
<p>آن که او عالم سر است بدین حال گواست</p>
<p>فرض ایزد بگزاریم و به کس بد نکنیم</p>
<p>وان چه گویند روا نیست نگوییم رواست</p>
<p>چه شود گر من و تو چند قدح باده خوریم</p>
<p>باده از خون رزان است نه از خون شماست</p>
<p>این چه عیب است کز آن عیب خلل خواهد بود</p>
<p>ور بود نیز چه شد مردم بی‌عیب کجاست</p>
<p> </p>
<p>خواجه حافظ شیرازی</p>
<p>این فونت توسط روح الله بلوردی تولید وبه صورت رایگان منتشر شده است</p>
<p><a href="http://www.balvardi.ir">روح الله بلوردی</a>
</body>
</html>